# 彌勒佛下生經

彌勒佛下生經序

夫人自下生以來，莫不各具一佛性，即莫不各有一無字真經，惟悟道修真者，默念無字骨髓真經，而親覩彌勒古佛。昔大悲靈感觀世音，頭上頂戴彌勒佛，口中常念波羅密醉菩提，坐看彌勒，空中戲聞，向毗盧頂上眠一切諸佛，及諸佛阿耨多羅三藐三菩提法，皆從此經出。今世人所以不能見佛者，緣以眾等尚於身口，不舍結習，煩惱行業，由是障故，不能得睹是佛慈顏，且因曠劫以來，縱無明性，造十惡孽，六塵遍染，三孽縈纏，陰罪陽過，日積月深，釀成小抽大抽，變擾人倫之劫。是以彌勒古佛慈悲憐憫，命玉佛代佛下生，救劫度人。但教眾生一心念佛，常依本分，忠君孝親，總教成佛。縱有兵戈劫難，玉佛護持，迨至彌勒古佛當來下生，天雨黃金白米，一切寶物散滿。世界個個修行，人人念佛，令人長壽，上與三天一同受記，豈不與玉祖同升無極之天，以親睹彌勒古佛也哉，是為敘。

佛說彌勒古佛真經

佛說這本經，出在山西平陽府岳陽縣王家莊，忽的一聲雷響，石內崩開，現出彌勒真經一卷，傳與天下人民，抄寫供養，不許隱藏在家。有人不傳，天降大災，罪不非輕，如命在劫。彌勒真經一卷，出在桑樹下，顯現閻浮眾生遭末劫之年，今有大羅仙下界，若有善男信女，誠發虔心，抄寫送傳，寫經之人，大吉大利；抄寫一本，免一身之災；若有男女不信，吐血而死，化膿而亡；若有上等之人，智慧君子，虔心抄寫，諷誦真經，可免末劫之難，又免一身之災；急急抄傳千人者，免劫之難，又免疾病瘟疫之苦，可勸人民口口念佛，善哉善哉；如有不信，災禍臨身，但看艮巽之年，蒲月子日，有飯無人吃，有路無人行，處處盜賊生，黑煙狼虎滿山川，大雨狂風；又愁午申月，大雨連天，善男信女，即設淨供，焚香禮拜，讀誦此經，可免末劫之難。三月大災，水火消滅，可免末劫之苦；有不向善之心，從何而來？彌勒尊佛言：如有善男信女，看誦真經，一家信受者，免一身之災；若勸十家信受者，免全家之災。坎年八月初一日，十殿閻君下界，鑒察善惡之家，有經者免惡禍之災，增福增壽，大吉大利，闔家大小，無是無非。彌勒尊佛言：此經受持供養，保佑大小男女，還要知恩報恩，勸化天下眾生。

十字佛偈

想當初吾掌教劫數圓滿，將佛印交與你古佛燃燈，

退了位還了原自回天界，掌九劫三葉蓮古佛當行。

將寶經隱藏在山西晉地，平陽府岳陽縣王家莊村；

桑樹下石頭裏此經藏隱，雷聲尋響一聲現出此經，

上寫著大清國萬歲知道，正宮裏楊娘娘便要修行。

傳三宮和六院一齊修善，一處處賊盜生遍地血淋，

虎狼走滿山川驟雨狂風，五六月洪水流青蟲遍生，

吃的是田禾苗枝葉不見，到八月初一日十王降臨，

有經者定免了一家災難，鍳察者善惡家有經無經。

若無經降惡災罪過不少，每一家抄一本供養真經，

保家眷無災禍人口安泰，曉諭你普天下男女知聞。

信此經行遠路定不遭劫，勸大眾急速來抄寫明心，

設齋供誦真經諸災通免，下等人不信受提防惡病。

胸頭上護心病殘生送了，天差下五瘟神瘟氣普侵，

傳彌勒祈瘟神古佛言語，一村莊好景界男女知聞，

善男女得真傳遇此免難，有十愁也不愁便是太平。

奉勸大眾仔細聽，吃齋念佛免災星；

男女不聽佛言語，惡病纏身見閻君。

一愁水火刀兵死，二愁人間絕火煙；

三愁疾病瘟疫死，四愁男女不團圓；

五愁天下人民亂，六愁有路無人行；

七愁滿山虎狼走，八愁晝夜不安寧；

九愁遍地好人稀，十愁不見太平春。

全家不信瘟疫死，信受之人得太平，

路上惡人都死盡，積善之家得安寧，

不信過年三月看，家家戶戶哭皇天。

抄寫一本免災難，善男信女得禎祥；

抄寫之人增福壽，闔家不是劫中人。

香　　贊

香才盡芬芳，寶鼎中旃檀，

沉乳真堪敬，香雲繞繞蓮花洞，

諸佛菩薩下，祥雲清涼山，

羅漢娜受人間供。

南無香雲蓋菩薩摩訶薩　　　三稱三叩

南無彌勒尊玉經

南無彌勒尊寶玉詔囑咐玉佛下生度人正經

彌勒授記品第一

爾時，彌勒尊佛與釋迦牟尼佛，三世以來，為親兄弟，同修大道，同證菩提，無上正覺，十號具足，萬億周身，三世以來，大功成就，彌勒佛為兄，釋迦佛為弟，大道正覺，俱以成就，彌勒圓滿。乃自商議，誰先治世，普度眾生？於是同盟而曰，大定豎錫於前，若錫杖上先開花者，先當治世，後開花者，後當治世。同誓言訖，乃豎錫座前，各呼定息，以定瑞花。彼時，釋迦入定一日，私目視錫，自錫之上只有五色毫光，不曾開花，若彌勒佛，龍杖之上，先開了花，其花紅色，正當龍口之中，如日初生，光照天下，三界皆見。當時見彌勒佛正該大定，乃輕輕移去龍花，安在金錫之上，複來大定，及三日之後，同開正眼，金錫之上龍華色減，紅光潤白，彌勒世尊微微笑曰：我雖在定，天眼亦見吾弟偷移龍花，且花顏色不悅，光明減少，今將世界，付汝管治，惜乎不能全美，三千年間，人民富貴苦樂不均，五穀少登，國土爭競，四方不甯，盜賊常生，邪神自然，百怪交加，人民受苦，三千年後，吾當自來，說法無量，光照內外，皆明現未曾吉祥之瑞，乃集大眾天帝，釋迦，諸天大聖，一切雷神，金剛護法，俱來齊會，敷座而坐。彌勒尊佛乃告大眾：吾今直上三十三天之上，三千年後，吾當下生，方來說此龍華正法，普度人天。是時，大眾拜告不已，惟願世尊，大舍慈悲，早來下生，救度眾生；若待三千年後，眾生人民受苦，臨時五百一小抽人倫，一千一大抽人倫，至五百抽換人倫際，末劫將至，眾苦皆生，恐五穀少收，百怪聚黨，妖異成群，及二千五百年後，正當下元之候，人民難過，惟願早早下生，莫待三千年後。

觀音菩薩與諸大眾，請降不已，長跪不息，哀告世尊，早早下生，救度眾生末劫之難。是時，彌勒尊佛未曾見許，座中有頭佗尊者，乃是世尊上首弟子，神通第一，功德無量，十號俱足，妙行圓滿，身有毫光無量無邊。從中直出，禮拜世尊，言：二千五百年後末劫，正當人心頑惡，不信正道，故天遣魔王，抽換人倫，疾厄刀兵，水火災荒，一切皆至；我佛不肯下生，到彼之時，願代如來下生，救度五百年末劫。若眾生有緣之人，盡皆留取，以待如來親下生之時，世界太平，萬民和樂，君臣喜慶，父子相親，人心皆善。都請世尊下生人間，于國王家，身為太子，修證菩提，廣設龍華正法，普度人天，一切有情，總皆成就。是時，世尊聞上首弟子發此善信，代佛下生，開化救度，對大眾前，乃為頭佗尊者，授正覺記曰：汝於當世，現名玉佛，十號圓成，具大功德，不可思議，當與我同名同號，同度眾生，了此誓願，吾當彼時，亦化氣與子同去同行，以成子之上願，子之功德，合擬三天萬法主。玉佛慈尊萬萬億，化身九皇上帝，當今住世，彌勒尊佛。是時，佛與授記，大眾咸喜，一時皆禮世尊。聞玉佛之記，以蒙授記，我諸萬億菩薩弟子，賜以敕言，修身以候。是時，世尊乃告菩薩，諸佛弟子，龍天善人，一切聖眾曰：玉佛下生之後，上元之中，當元之末，寅卯之年，汝等大眾，皆得圓成正覺。待吾下生，次第皆授龍華大會之記。普令次第作佛，次第下生，宣吾正法，行吾正道，普證圓明。是時，大眾聞佛所說，百拜長跪，讚歎如來不已。

諸佛下生品第二

爾時，彌勒尊佛與諸大眾授正覺記已，將告大眾，即便上升。是時，五百天子，作諸天樂，來迎世尊，以布袋收藏世界，卻命玉佛坐布袋中，乃囑咐曰：我今與弟子同上三天，布袋若開，子當出世。只見五色祥雲四起，紅蓮捧定，守護天王，八大金剛，五百雷將，萬萬天神，天男天女，天親萬億菩薩，五百弟子，左右護從，仰觀一時之間，上升兜率宮中。是時，玉皇放無量祥光，天祖元始至尊亦放無量光明，相和一體，一切諸天上帝，諸天天子，諸天丞相，諸天神聖天王妃，天男天女天神，皆來慶會，禮拜世尊，圍繞行道，歩虛歌詠，朝禮世尊，于百寶宮中，紅蓮座上，放無量祥光，天花亂墜，異香芬緮，演說無量至尊正覺妙道，大乘之法，普天大眾，一切皆於世尊之前，得正法眼，得正法身，得成正覺，得歸正道，享受無窮。於是，大眾乃請世尊與慈氏如來同居內院，諸天大眾，自此皆成正道，拜念聖號，修行大乘圓明正覺無上妙道。是時，世尊入於內院，諸天大眾萬花座上，豎錫於右，頓囊于左，入大乘正覺之定。忽然金鐘自鳴，玉磬自掁，世尊乃開法眼，忽聽諸天音樂亂奏，良久之間，天使三人來詣，佛前長跪而曰：三千年限，今將已滿，請佛下生，救度群迷末劫之難，玉皇有詔，依奉諸天使，乃退之。

囑咐玉佛品第三

爾時，彌勒尊佛開布袋，放出乾坤，玉佛出定，禮拜世尊，佛言：子曾發願，代吾下生，今此之時，玉帝詔臨，汝當下生。是時玉佛且喜且憂，上告世尊，教我下生，如何處應，時當末劫，眾生頑愚，惡黨如何治之？如何教之？如何化之？如何救之？願聞其詳，指教弟子。世尊乃言：適承天詔，開而見知，人當抽換之時，天遣魔王下世，抽換一切惡黨，皆是昊天。

玉皇慧光聖目，親眼所視，一切世間，僧道官吏人民，不忠不孝，不公不法之過，今當除惡留善，抽除之際，汝去之時，有存善者，有改過者，悉皆留之，皆與救護。如惡不肯改，無一片善之人，救之不得，刀兵水火，饑荒厄難，疫痢毒害，而盡滅之也。玉佛曰：如何是惡極可滅，願求分解？世尊告玉佛曰：吾今與汝就此上開玉詔，普放毫光，照耀下方，一一從至玉詔中觀其條畫，所有惡者，天遣魔王靈官，祿其名字，今當滅普籍載，汝當下生，見成功案。是時，世尊與玉佛同開法眼，正法令行，悉系魔王所錄。初見僧道，住居名山，處於華廈畫棟雕樑之地，不思前生，未及修來，今生貧困，強求不得，只管心貪，不信天地，不信吾法，不信報應，欺善怕惡，皆當抽去；子於下世，有回心向善，改過自新，念佛五聲，曾有寸善尺因，皆與護持；若在刀兵槍刀之下，不損其命。若遭病患，輕過便安，悉令住世，賜以和平，後享太平，受其安樂。又見世間，為士之人，輕義造罪，笑侮風雷，不明天理，枉得聰明，不發善念，不信真佛，不從大道，乃祀邪神；又見農民作惡，罪貫滿盈，以致天遣，水旱相侵，仍不從善禱天，乃向邪神所祝，又作諸般之惡，反遭種種之災，永不思量，終身不悟；又見為工藝之人，百般巧假，私害良民；又見為商旅不直，以假為真，長短秤尺，大小鬥升，當面三般買賣，百樣機關，欺懦弄善，動手瞞眼；又見茶房酒店，三般買賣，饒與精細，少與愚人，巧計百般，可憾可惡；又見公吏，弄法舞文，殃害良民，百般生事；又見女子，聚眾成群，亂行邪弊，愚人不悟，損財喪身，此等賤婦，百般迷人，害人性命，無有厭足；又見惡人，殺戮牛馬，騙罵害人；又見軍人，倚恃軍勢，欺打良善，挾財取物，百般欺罔一切善人；又見軍兵，出征之際，途路之間，枉行打奪，收卷人財，故殺善良，損壞家器；又見惡人，百般謀計，屈騙善良，名曰白占；又見有人，不悟夫妻父母，累世修來，拋棄落發，修行求道，未得其功，先造其罪；又見世人，不依本分，將諸財物作禮，供養木雕泥塑神佛，祈求功德，如此全無片功，必悟忠孝，必依本分，求福無邊，不必如斯；又見世人，不顧父母，遠去他方，自娶妻妾，求名求利，不知回頭；如此等人，悉皆抽去。吾子下生時，若有片善寸功，回心念佛，一切皈依，悉與護持，救度全生，不遭諸難，

掃滅邪神品第四

爾時，彌勒尊佛囑咐玉佛，又見世間神壇社廟，皆是枯木石精，蛇蟲狐兔犬馬牛羊之精，金石器皿之妖，受其祭祀，尃一害人，敗人家器；又見目下一切五鬼野精，專一害人；又見大廟神祠黨庇小怪之奸，害人不一，弄犬雕雞，放光滴血，淫人婦女，橫取男女，傷人性命，偷打牛馬，殃害生靈，百般為禍，令差八部五方蠻雷，三十六位雷將，王馬二靈官，三元上將，鄧辛張三帥掃滅，不可留之；又見大廟神祠之怪，阻隔風雨，興作旱災，幹死五穀，磨壞人民，水中龍蛇龜鱉之精，黿鼉魚鱔之怪，螺蛤蚌鰍之妖，擅興久雨，橫漲江河，浸死五穀，損害人民，三年兩旱，故今天差雷神，護持子去，可差雷霆，一切剿滅，頓令風雨調順，民安國泰；又見大廟之神，嶽庭之將，受不堪之祭，故意保護惡人，前去作諸惡事，殃害人民，悉皆除去，不可祭之；又見釋迦之教，三千年戒爭差，致命天師相效，亦有五戒之教爭差，亦當投改，毋命依舊；又見冥司治鬼，械人之所，多因變現，以鋸解舂，煆刑戮之枷拷，化現蒙幢之水食，令鬼食之，不記前生善惡，出世為人為畜，為蟲為物，不知是惡人之身，此又不記諸惡，孽造如山，令後又入地獄，受諸苦辛，去去來來，有何了日，今當一切掃除。但教眾生一心念佛，常依本分，忠君孝親，總教成佛，不用地獄冥司，所屬令行超拔，出離幽冥，將此幽冥之地，化為清淨之鄉。又見人間，既生以來，為人在世，不忠不孝，不依本分，不懷仁義，造種種罪，以致生病，卻將年月日時令人推算，言有星辰為刑所尅者，朕今奉玉皇敕旨，令諸天星，教化眾生念佛，存心忠孝仁義，便是修行，一切天星不敢為禍。又見世間，自吾升之後，口唱神煞之名，一百二十，專占方隅，又占年月日時，因而有之，今又教人念佛五聲，此神皆滅，即系鬼數，有不伏者，差雷剿之，二十四向，常吉常利，年月日時，百無禁忌；又見世人，揀擇山水，奇秀者福，凶逆者禍，今又教人，修造埋葬，念佛五聲，風水調順，山頭和暢，永保平安；又見人間，夫婦男女，或會親之時，有多神煞，專一害人，今又念佛五聲，永無刑尅，夫妻偕老。又見人家，行喪之時，喪前喪後，有何神煞，人死之時，有何神煞，今又死後，念佛燒香，亡者升天，並無神煞，行喪之時，大吉大利，永賴平安，神煞等鬼，火速歸空，如有不順者，差天雷滅其形跡。又見天曹，錄人間善惡，勞心報應，不得清閒，今後化人，念佛五聲，教人燒香，各依本分修行，毋勞天筆，一切天官，一當各修正道，永享清閒，升而再升，上而再上，永受天福，請免勞神，一切十方諸佛，從此清閒，皆得功德圓成，莫向人間費力，今日皆成正覺，上升諸天，受無量福。又見世間，一切龍神，列聖主宰明仙，各悟本性，護持吾教，化度眾生，享和平之福，圓成正覺，同證佛覺，不得懈怠；又見世間，九祖先亡，多墮幽冥，故今教眾生念佛燒香，超升天界，一切孤魂，墮落可憐，念佛之時，超拔出離，悉令快樂，如上囑咐，謹依奉行。

玉佛請問品第五

爾時，玉佛上白世尊：得蒙囑咐，一一奉行，我今以何年月日時下生？世尊曰：汝奉玉旨，即當下生。玉佛曰：有何龍神同我下生？世尊曰：二十四位諸天，護持你去，雖有魔難，管取不妨，你要耐守。玉佛曰：如何救得一切人民？世尊曰：廣行法水，普救眾生，一切龍神，自來感應。玉佛曰：如何救得君王皈向正法？世尊曰：我差天星，次第下生，你到彼時，即來聚會，因汝教化。你今下生，先向刀兵之中，救度彼離刀刃箭族，次向疾病之中，救度不遭疫疾之害。吾囑咐天差之魔眾，既奉天命，抽換人倫，若有念吾名號，回心向善之人，悉皆饒免；若有不從，天雷滅之；亦聞玉佛之名，皆當稽首念佛，毋得悖逆，一切魔王同聲皈依。世尊曰：惟命是聽，不可有違，子今可去，一切龍神大眾，隨子下生，子生之後，記取吾言，善化眾生，耐煩耐煩，候吾親下生，子證上果，子子孫孫，永享富貴，一切眷屬，皆作天人，天下太平，四季長春，人民樂業，待聖人正中治世之時，吾親下生，同登主位，同度眾生，同出正教，普度無窮。玉佛曰：我代世尊下生，如何改正？世尊曰：當此之時，先令子於吾下生後，成佛說法，要令一切世間無益於人，害人之物，盡皆除去，只留有益世間之物，蛇蟲虎狼，狐狸猴兔，蜈蚣蠅蚊，蚤虱毒物，悉皆除去，令世間人，享此安樂，此系釋迦偷花之根，故致有之；釋迦所管，饑饉貧窮，富貴尊卑，致為盜賊，是人心不直，雖立許多戒律，又令官刑地獄，皆化不善；次又立書教人，亦化不善；此系偷花之根，今後吾當下生，先將布袋中，一切寶物，散滿世間，令八金剛，開人天主八仙一切寶庫，拋散世間。一切持世，相與言曰：昔日之人，因貪一切物，致傷性命，隨守囹圄，今蒙我佛之恩，遍地皆寶，加以香花，供養天地，自然家家富足，自然處處和平，世間人民，受三千年苦，吾下生後，當令天雨黃金白米，五朝十日；又令易地，自然飽滿，得此受用；又令一切世間無益之草，盡皆除去，遍山遍地，皆生可養之穀，早萌早生，一任人民受而食之。又令一切世間無益之木，盡皆除去，遍地高卑所生樹木，皆有果食，大而如鬥，小而如升，令人食之，養人紅顏，延人壽命，不病不夭，其味甘美，食之一飽，數日不饑。又令一等棉帛之樹，其葉且長，柔軟如絹，可作衣服，一任人民取而用之，無寒無暑，無貧無富，人人端正，個個清奇，不淫不娼，不戲不亂，個個修行，人人念佛，令人長壽，自有三萬九千之歲，身形長大，生而能行。到此之時，思衣得如意之衣，從空而至，任意穿著，想食得甘美之食，自然而然，一任飽足，大地如同天上，與三天一同受記，不生不滅，愈多愈廣，世無濁氣，噴地馨香，他方世界，一切人民，皆念吾名，願生吾國，當此下生之後，主張勸化一切人民，悉皆盡度；吾當回奏天祖，至尊玉祖升無量之天，享無邊之福，自此之後，一切之事，奇妙難量，不可思議，不可與說。玉佛玉佛，汝且先去，吾自親來，佛語至誠，無有虛妄，信受奉行。

玉經功德品第六

爾時，世尊囑咐玉佛之記，天祖大喜，玉皇歡欣，無量諸天上帝，上聖高真，圓滿十方一切諸佛，諸大菩薩，天龍雷神，諸天聖眾，皆大歡喜，圍繞讚歎，燒香散花，供養慈尊。

此經傳與下世，當令一切眾生得聞此經，即便皈依正法，願見世尊，願逢此經，我等十方聖眾，亦當見世尊，成就法界之樂。若此濁世，一切人民得聞此經，萬罪俱消，得生人世，修心自善，終當得見世尊，成就樂境，皆為天人，受此快樂；一切孤魂，聞此玉經功德，一一複生，不失好人之身，果見世尊，成就樂境；一切世人，得聞此經，書寫一本，受持讀誦，當得善因，乃至佛道，一世受持不倦，得免三災八難，終見樂境；一切世人，有能印施百本，必證佛果，若修心正直，本分以成正覺。若一切人向此經中，求男得男，求女得女；一切魔王，聞念此經，形影消滅，不敢為形；一切土神等聞誦此經，歸空不現，得大吉利；一切苦病聞誦此經，即得安樂；若人供養一本，九祖升天，其功德不可稱，不可量，不可思議，我諸天眾禮拜世尊，作禮而退。

是時，東方阿閦佛，大明佛，火光佛，日月佛，燈光佛，光王佛；

南方熾盛佛，神通光佛，救苦佛，至聖尊佛，

西方阿彌陀佛，無量壽佛，無量光佛，大慈聖佛；

北方自然壽佛，長生尊佛，延生七佛，延壽六佛，大安光佛；

中央有清淨佛，萬壽至明佛，白玉尊光佛，黃金相佛；

下方世界三元佛，七十二寶佛，三十六佛，高真無量壽佛，五帝華光佛，聖德二王佛，正法妙佛，大神通佛，上方一切天佛，無央數眾佛，及觀音菩薩，文殊師利菩薩，普賢菩薩，天親無著菩薩，一切諸大菩薩，諸大弟子，諸天聖眾，關趙二位雷神，俱各圍繞，供養世尊，讚歎不已，同聲念佛，奉告世尊：

適聞如是，妙樂世界，未知何時，我等得會，共用如是，快樂世界？未聞之時，尚不懸念，既聞之後，渴想如饑，惟願世尊，早早下生，以成樂境，普度一切，三界眾生，明示良時，得見世尊，如是樂境，我等皆當，教化群生，奉教念佛，以待世尊，早日之來。

是時，彌勒尊佛告諸大眾曰：（大事預言）時至小抽，眾災之後，漸見安樂，靖王管位。先到舊城，眾人為正；後到之人，上相王臣；江西隱者，福星入相，天下太平。（預言太平世界）

蠶老桑空，胡歸舊元，李與胡戰，叛胡劫秦，然後混一，呂秦諸地，八馬半鐵，出混四方，劉張李杜，爭競相淩，皆不能立，遂至消滅。（總示劫難）

然後不久，吾當親來，白馬羊年，吾當下生，降於二杜，去來之地；

黑馬羊年，草賊生髮；（2002—2003年盜起）

青猴雞歲，天下哄哄；（2004—2005年）

赤犬赤豬，草賊作亂；（2006—2007年盜起亂）

江南江北，被害之方，苦樸難當；

黃鼠黃牛，相鬥相沖，起複生賊；（2008—2009年奧運之亂）

白虎下天，白兔下世，大軍哄動；（2010—1011年兵動亂）

東成出現，先取江左，次取江右；（中國戰爭結果）

黑蛇化龍，漸見明白。萬姓死亡，人民減半；（2012—2013年）

青馬沖天，聖人出位；（2014年聖人出生）

舊主千歲，三清歸位，收拾天下，盡歸正法，門戶難當。（大亂後大治）

青羊化猴，赤雞鬥飛，燕南苦甚。（2015—2017年）

天下大動，六方不安，五穀不收；（天地動之大災）

黃犬大耗，魔種滅盡；黃豬稍住，（2018—2019劫後魔眾滅盡）

白鼠投天；天下太平，老少俱亡，九女共夫；（2020年殘局）

黑虎下天，看方主治；（2022年）

青龍現世，赤馬來時，天下太平。（2024—2026年全球安定）

吾當勤于，國王大臣，一切人民，廣說妙道，普度一切，（未來景象）

善男信女，悉念成佛，人人長壽，富貴和平；家家歡樂，不種白食；樹生妙果，即來樂境。

當此之時，天抽換後，吾治世間，十二萬年，皆成天境，一切人民，享受天福，讚歎不已。

是時，天親菩薩而言曰；佛說此經，功德無量，一切眾生，信禮一遍，（此經功德）出人行藏，修造安葬，動土興工，百無禁忌；一切邪魔，盡皆絕跡，孤魂亡者，悉得升天；出軍征戰，自然得勝，國王信用，天下太平；大臣信禮，祿位長增；大眾作禮，信受奉行。天親菩薩，傳化人間，普度有緣，廣為奉行，作禮而退。

上報四重恩，下濟三途苦，

若有見聞者，悉發菩提心。

彌勒尊佛寶玉詔囑咐玉佛下生度人真經終十稱百叩收經贊玉佛下生，抽換人倫；玉詔囑咐，莫迷規程；度人無量，九六原靈；三陽開泰，親自來臨。人人同修，個個功成；同生極樂，永住蓮城；逍遙天府，永不下塵；無極宮中，彌勒尊佛。南無極樂世界彌勒尊佛十稱百叩願以此功德，普及於一切，持誦保平安，消災增福壽。彌勒下生經終

^. [http://zhenyuan.atwebpages.com/yuyanf/64.htm](http://zhenyuan.atwebpages.com/yuyanf/64.htm)
